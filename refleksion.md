# Refleksioner

Overordnet set har dette projekt været både udfordrende og lærerigt. I begyndelsen følte jeg en del frustration, fordi jeg havde svært ved at finde den rette tilgang til opgaven. Men efterhånden som jeg kom længere, fik jeg nogle vigtige erkendelser, og jeg kan tydeligt mærke, at jeg har lært meget gennem arbejdet med projektet.

Da jeg startede, var min strategi egentlig bare at komme i gang og skrive så meget kode som muligt for hurtigt at få noget op at stå. Det viste sig dog hurtigt, at denne tilgang ikke var særlig effektiv, fordi jeg manglede en overordnet struktur. Koden blev rodet, og jeg endte med mange lappeløsninger, fordi jeg ikke udnyttede de fordele, som komponentstrukturen i Astro tilbyder.

Derfor besluttede jeg på et tidspunkt at starte helt forfra i et nyt dokument. Det viste sig at være en rigtig god beslutning. Ved at begynde forfra fik jeg bedre overblik over min kode, og jeg kunne systematisk sortere de dele fra, der ikke fungerede, samtidig med at jeg kunne forbedre de elementer, der gjorde.

Denne gang havde jeg et klart fokus på struktur og genanvendelighed. Jeg arbejdede målrettet på at skabe komponenter, som kunne bruges flere steder i projektet, og jeg organiserede min kode i mapper for at bevare overblikket. Jeg valgte at inddele mine komponenter i tre hovedmapper: sections, content og ui, samt oprette layout-komponenter som header, footer, sections og layout.

Sections: indeholder alle projektets hovedsektioner.

UI: indeholder elementer som knapper, logo, kort (cards), subscribe-komponent og statistikcirkler.

Content: indeholder tekststykker og tekst med ikoner, der går igen flere steder, samt scrolling container.

Mit projekt har stadig en del mangler både i forhold til design og layout, da jeg desværre ikke nåede at færdiggøre alt. Til gengæld fungerer de dele, jeg har lavet om, som de skal, og de er bygget på en måde, så de kan genbruges fremover. Jeg føler mig derfor ret sikker på, at jeg ville kunne have færdiggjort opgaven, hvis jeg havde haft et par dage mere, eller hvis min erkendelse omkring struktur og komponenter var kommet lidt tidligere i processen (Forhåbentlig sidder de erkendelser lige i skabet til eksamen!).

Ved at arbejde på denne måde har jeg fået en langt bedre forståelse for, hvordan struktur og komponentopbygning kan gøre koden mere overskuelig og fleksibel. Selvom jeg ikke nåede helt i mål, er jeg tilfreds med den udvikling, jeg har gennemgået, og jeg føler, at jeg har rykket mig.
